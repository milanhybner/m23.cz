---
title: Co pro mě znamená racionalita
---

>Rationality is the characteristic of thinking and acting optimally. An agent is rational if it wields its intelligence in such a way as to maximize the convergence between its beliefs and reality; and acts on these beliefs in such a manner as to maximize its chances of achieving whatever goals it has. For humans, this means mitigating (as much as possible) the influence of cognitive biases.

_<http://wiki.lesswrong.com/wiki/Rationality>_

Racionalita je pro mě nástrojem poznání světa a dosahování správných rozhodnutí. Věřím, že odstranění našich kognitivních zkreslení z nás činí lepší lidi. Kromě racionálního, vědeckého pohledu na svět je zajímavá snad jen tzv. subjektivní realita, která v podstatě všechny principy fungování světa nahrazují tzv. Law Of Attraction. Ta ale podle mých zkušeností přináší výsledky špatné, po započtení [konfirmačního zkreslení](https://en.wikipedia.org/wiki/Confirmation_bias) dokonce mizerné. 

Z hlediska morální filosofie bych sám sebe nazval něco mezi [preferenčním utilitarianistou](https://en.wikipedia.org/wiki/Utilitarianism#Preference_utilitarianism) a transhumanistou. Preferenční utilitarianismus znamená, že se snažím jednat co nejlépe (dle [ekonomické teorie užitku](https://en.wikipedia.org/wiki/Utility)), ale podle hodnot, které si stanovím já sám. Je to kombinace lidumilné morálky a požitkářství v jednom, přitom ty sám si zvolíš, kolik čeho. Transhumanismus je definován tímto úryvkem:

> Life is good, health is good, beauty and happiness and fun and laughter and challenge and learning are good. This does not change for arbitrarily large amounts of life and beauty. If there were an upper bound, it would be a special case, and that would be inelegant. So that is “transhumanism” – loving life without special exceptions and without upper bound.

[Eliezer Yudkowsky: Transhumanism as Simplified Humanism](http://yudkowsky.net/singularity/simplified/)

Už Sokrates říkal, že _zlo činíme z nevědomí_. Proč bys dělal něco, co víš, že je špatně? Jen pro připomenutí, podle preferenčního utilitarianismu, pokud je něco zábava a ta zábava má pro tebe větší hodnotu než něco jiného, neděláš nic „špatně“ – užitek z této zábavy vyváží jinak nepříznivé následky tvých činů. Vzhledem k tomu, že spolupráce je obecně vzato výhodná, být racionální znamená být etický.

Uvedu pár praktických aplikací. Pokud chcete vědět, proč je racionální nebýt xenofob, [zahrajte si tuhle hru](http://ncase.me/polygons/). Nebo se můžete zamyslet nad tím, jestli [je etické zabíjet zvířata pro jídlo](https://www.youtube.com/watch?v=3HAMk_ZYO7g).

