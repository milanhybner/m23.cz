<!DOCTYPE html>
<html>

  <head>
    <meta charset="utf-8">
    <meta name="viewport" content="width=device-width initial-scale=1" />
    <meta http-equiv="X-UA-Compatible" content="IE=edge">
    <title>Kýč v designu životního stylu</title>
    <meta name="description" content="The secret of happiness, you see, is not found in seeking more, but in developing the capacity to enjoy less.">
    <link rel="shortcut icon" type="image/x-icon" href="/favicon.ico?v=2">
    <link rel="shortcut icon" href="/favicon.ico" type="image/x-icon">
	<link rel="icon" href="/favicon.ico" type="image/x-icon">
    <link rel="stylesheet" href="/css/main.css">
    <link rel="stylesheet" href="http://maxcdn.bootstrapcdn.com/font-awesome/4.3.0/css/font-awesome.min.css">
    <link rel="canonical" href="/2010/04/15/kyc.html">
    <script src="http://maps.google.com/maps/api/js?sensor=false" type="text/javascript"></script>
</head>


  <body>

    <header class="site-header">
<link crossorigin="anonymous" href="https://maxcdn.bootstrapcdn.com/bootstrap/3.3.6/css/bootstrap.min.css" integrity="" rel="stylesheet">
<script src="https://ajax.googleapis.com/ajax/libs/jquery/1.11.0/jquery.min.js">
</script>
<script src="https://maxcdn.bootstrapcdn.com/bootstrap/3.3.6/js/bootstrap.min.js">
</script>
<script src="https://use.fontawesome.com/11c08a6ab9.js">
</script>
<script src="https://cdnjs.cloudflare.com/ajax/libs/list.js/1.2.0/list.min.js">
</script>
<script src="http://code.jquery.com/jquery-1.9.1.js"></script>
<script>function setFocus(){$("#message").focus();}</script>
  <div class="wrapper">

    <a class="site-title" href="/">Milan Hybner</a>

    <nav class="site-nav">
      <a href="#" class="menu-icon">
        <svg viewBox="0 0 18 15">
          <path fill="#424242" d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.031C17.335,0,18,0.665,18,1.484L18,1.484z"/>
          <path fill="#424242" d="M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0c0-0.82,0.665-1.484,1.484-1.484 h15.031C17.335,6.031,18,6.696,18,7.516L18,7.516z"/>
          <path fill="#424242" d="M18,13.516C18,14.335,17.335,15,16.516,15H1.484C0.665,15,0,14.335,0,13.516l0,0 c0-0.82,0.665-1.484,1.484-1.484h15.031C17.335,12.031,18,12.696,18,13.516L18,13.516z"/>
        </svg>
      </a>

      <div class="trigger">
        
          
        
          
        
          
        
          
          <a class="page-link" href="/osobni.html">Osobní</a>
          
        
      </div>
    </nav>

  </div>

</header>


    <div class="page-content">
      <div class="wrapper">
        <div class="post">
          <header class="post-header">
            <h1 class="post-title">Kýč v designu životního stylu</h1>
              
                <p class="post-meta">2010-04-15</p>
              
          </header>
          <article class="post-content">
            <h2 id="vod">Úvod</h2>

<p>Úplně na začátku se zmíním o tom, proč jsem si vybral ke zpracování právě téma kýče. Z nabízených tří témat mi připadalo jako nejinspirativnější. Téma rituálů ani mezních situací v životě člověka mě neoslovilo. Rituály jsou sice běžné v současném životě člověka i v historii a jejich společenská funkce je nezpochybnitelná. Já sám sebe ale považuji spíše za člověka rituály kriticky hodnotící, někdy až zavrhující, a ač se jim zcela jistě nevyhýbám, tak je určitě ani nevyhledávám. S tématem rituálu možná bude souviset i následující text. Tvorba kýče je podle mě jakýmsi druhem rituálu, kdy se snažíme vytvořit něco působivého, ale nějakým příliš snadným nebo automatickým způsobem. Podobným způsobem, kterým zdravíme kamaráda na ulici nebo nakupujeme v supermarketu, vytváříme něco tak, aby to fungovalo, zapůsobilo. Nechci tvrdit, že každý zvyk je špatný. Zvyk nám usnadňuje život, umožňuje nám využít naše duševní a tělesné (nebo řekněme bytostní, abych nedualizoval) kapacity na podstatné věci. Zachování něčeho nám umožňuje změnit jiné. Přísloví praví: „Zasej myšlenku a sklidíš čin, zasej čin a sklidíš zvyk, zasej zvyk a sklidíš charakter, zasej charakter a sklidíš osud.” Tvořit kýč, to je ale zvyk špatný v tom smyslu, že umění, aby inspirovalo, má mít čím inspirovat - nějakou myšlenku. A kýč už opakuje staré myšlenky (nebo motivy), které nám přinášejí jen jakýsi falešný pocit inspirace a falešný pocit prožitku umění. Mezní situace v životě člověka, ačkoliv podle informací z přednášky studenty nejvíce zpracovávané téma, mě také neoslovily. Dle mého názoru je život jedna velká mezní situace už jen proto, že nejzazší mezník života na nás může čekat zítra a za rohem. Možná to mohu přičíst mému flegmatismu, možná jsem ještě žádnou mezní situaci opravdu nezažil. Nebo naopak - pocit mezní situace mám každý (bdělý) den mého života. Jak uvedl <a href="http://ld.johanesville.net/kafka-09-uvahy-o-hrichu-utrpeni-nadeji-a-prave-ceste" title="Kafka, Franz. Úvahy o hříchu, utrpení, naději a pravé cestě. Aforismus č. 5.">Franz Kafka</a> „Z určitého bodu již není návratu. Takového bodu je třeba dosáhnout.” Hérakleitos nás ale už dávno upozorňoval, že „Nevstoupíš dvakrát do téže řeky“. Bodu, ze kterého není návratu, dosahujeme každý den. Co potom znamená mezní situace v životě? Život sám a každý den v něm. Jestli ho budeme žít autenticky (ať už podle Heideggera nebo podle sebe) a jako opravdoví umělci nebo jestli ho budeme žít kýčovitě, to je na nás. Společnost nás bude samozřejmě vždy podporovat, většinou ale ve směru kýče. Proč? „Dělat” umění není přeci jenom až tak jednoduché, aby to bylo pro všechny a těch „kreativců” je jen několik procent 3. Jako absolvent humanitně (dokonce umělecky - hudebně) zaměřeného gymnázia jsem se s uměním setkal. Nepovažuji se ale za umělce, alespoň ne v té podobě, v jaké si opravdového umělce představuji. Můj vztah k umění je spíše konzumně-obdivný než duchovně-estetický. O pojmu kýč jsem měl donedávna jen intuitivní představu jako o něčem, co „lidé, kteří se v tom vyznají, nepovažují za dobré”. Z výše uvedených důvodů a díky myšlenkám, kterými se v současné době zabývám, jsem nakonec zvolil toto téma. Design životního stylu jsem vybral jako zúžení tématu jednak proto, že se nepovažuji za (typického) umělce a netušil jsem, co napsat o (typickém) umění, pak také kvůli inspiraci nedávno přečtenou <a href="http://www.amazon.com/The-4-Hour-Workweek-Anywhere-Expanded/dp/0307465357" title="Ferris, Tim. The 4-Hour Workweek.">knihou The 4-Hour Workweek</a>. Z této knihy jsem se poprvé dozvěděl o pojmu Lifestyle design. Každý člověk je svým způsobem umělec, protože vytváří svůj život. Ne každý sice svůj život proaktivně utváří, ale každý je za svůj život odpovědný. Dirigent svůj orchestr řídit může a nemusí, ale za to, jak orchestr hraje, se dirigent vždy zodpovídá. A tak jako umělecké dílo může být kýč, tak i život a to, jaký si ho vytváříme nebo snažíme vytvořit, může být kýčovitý.</p>

<p>Podle estetického slovníku se v umění vyskytují kýčové výtvory v:</p>

<ul>
  <li>literatuře (sentimentální romány o lásce, romány pro ženy, lékařský román)</li>
  <li>filmu (rodinný seriál, sentimentální vlastenecký film)</li>
  <li>malířství (říjící jelen, koupající se žena)</li>
  <li>hudbě (opereta, tzv. lidová hudba)</li>
  <li>architektuře (napodobeniny Taj Mahal)</li>
</ul>

<p>Já bych dodal, že určitě i v tanci (umírající labuť, muži v ženských baletních dresech). <a href="#hrazska" title="Hrázská, Gabriela. Umění a kýč.">Jak uvádí Hrázská</a>, „Kýč vyvolává okamžitou jednoznačnou emocionální odezvu, kterou svého konzumenta ujišťuje v jeho předpokladech, nikdy nezpochybňuje jeho představy o světě. Z toho důvodu kýč používá nejkonvenčnější, nejstandardnější a nejvyzkoušenější zobrazovací prostředky. To je také důvod proč je kýč z uměleckého hlediska nezajímavý. Kýč nás totiž celkově uspává, neboť neobsahuje žádné nejasnosti, dvojsmyslnosti či skryté významy. Nikdy nezačíná ani nekončí otázkou, vždy vše doslovně říká. Pro svůj nekomplikovaný způsob je velmi oblíben u masové populace. Příjemce kýče také mnohem více zajímá, co je zobrazeno, než jak je to zobrazeno.“ <a href="#rybar" title="Rybář, Radovan. Kultura jako výchova k lidskosti a tvořivému životu.">Rybář píše</a>: „Umění se liší od kýče především svým přesahem, snahou o překonání kýče. Zatímco široké vrstvy obyvatel si přejí být co nejrychleji a nejpohodlněji “naladěny” do určitého citového rozpoložení (tedy bez osobní angažovanosti), skutečný umělec přímo metodicky odmítá prožitkový svět saturovaných nálad (jakousi obdobu drogové závislosti).“ Tato definice dle mého názoru dostačuje pro pochopení kýče v oblasti našeho životního stylu.</p>

<p>Design životního stylu je způsob, jakým si zařídíme život. Platí zde rčení „Jaký si to uděláš, takový to máš“. <a href="http://cs.wikipedia.org/wiki/%C5%BDivotn%C3%AD_styl">Definováno Wikipedií</a>, „Životní styl je je systémem významných činností a vztahů, životních projevů a zvyklostí typických, charakteristických pro určitý subjekt. Jedná se o souhrn relativně ustálených každodenních praktik, způsobů realizace činností a způsobů chování. Životní styl je výrazně ovlivněn hromadnými sdělovacími prostředky.“ Touto definicí se dostáváme k prvnímu kýči v tvorbě životního stylu. Z důvodu nedostatku sociologického vzdělání ho nazvu po svém - „teletiskožroutství“.</p>

<p>Jako člověk, který nemá doma televizi a noviny přestal číst po chvilkovém nadšení z toho, že informace jsou v dnešním světě zadarmo už i v tištěné (nejen v elektronické) podobě, jsem občas mimo. Mimo v tom smyslu, že jsem neslyšel o té poslední přírodní pohromě, o tom novém konfliktu nebo teroristickém útoku, o tom, že další český politik řídil v opilosti má nový byt nebo novou milenku. Kdysi jsem byl označen i za ignoranta. Je přeci úžasné, jak je celý svět propojený, všichni si všechno přečtou v novinách, všichni to vidí v televizi a všichni všechno vědí. Je to prostě „cool“ být „in“ a nebýt „out“ (neboli mimo, jako já), být informovaný a vždy být první, kdo ví to nejdůležitější, co se právě děje. Že to často není pravda, že ta superzajímavost vlastně ani není zajímavá a že nás média masírují především pro zisk, to ví přece každý. Ale koho to zajímá? Mnohem důležitější je přeci to, že (výběr z dnešního Seznam – nejdu tam, kde to neznám): „Udělal jsem velkou chybu, říká obviněný pirát z D1“, „Slávista Šenkeřík: Já a simulant?! Myslel jsem, že Řepka dostane červenou“, „Missky Hadašová a Košťanová: Úplně nahé v objetí! Jak vzrušující!“. Poslední titulek je z bulváru a „proti gustu žádný dišputát“, nehledě na to, že kdyby z uvedených slečen nevykukovala skrytá (neboli latentní) obezita, rozhodně by vzrušující byly. Nesmíme zapomínat na to, že umění a kýč znamená pro každého něco jiného. Např. ale e-kniha (a k ní patřící blog) The Art of Being Minimalist je umění už jen podle názvu. Podtitulek knihy je How to stop consuming and start living, čímž se dostáváne k tématu konzumního životního stylu.</p>

<p>Je životní styl, který je založený na spotřebě, kýčovitý? Uvedu <a href="#kundera" title="KUNDERA, Milan. Nesnesitelná lehkost bytí.">citát z Kundery</a>.</p>

<blockquote>
  <p>„Kýč vyvolává těsně po sobě dvě slzy dojetí. První slza říká: 
jak je to krásné, děti běžící po trávníku! Druhá slza říká: 
jak je to krásné být dojat s celým lidstvem nad dětmi běžícími po trávníku! 
Teprve ta druhá slza dělá z kýče kýč“.</p>
</blockquote>

<p>Nahraďte si děti běžící po trávníku novým automobilem stojícím v garáži, velkou zmrzlinou ležící v mrazáku, nebo novým párem bot vystaveným ve výloze.</p>

<blockquote>
  <p>„Konzumerismus je tendence, chování nadměrně nakupovat a 
hromadit předměty a požitky za účelem zvyšování osobního štěstí.“
(<a href="http://cs.wikipedia.org/w/index.php?title=Konzumerismus&amp;oldid=5013239" title="Wikipedie: Otevřená encyklopedie: Konzumerismus. Citováno 16. 04. 2010.">Wikipedie</a>)</p>
</blockquote>

<p>Znovu <a href="#rybar" title="Rybář, Radovan. Kultura jako výchova k lidskosti a tvořivému životu.">cituji Rybáře</a>:</p>

<blockquote>
  <p>„ …… široké vrstvy obyvatel si přejí být co nejrychleji a nejpohodlněji 
‘naladěny’ do určitého citového rozpoložení“.</p>
</blockquote>

<p>Nakupování a spotřeba většinu lidí do určitého citového rozpoložení naladí. Však aby taky ne – pět ze sedmi dnů pracují osm hodin denně, aby mohli spotřebovávat. Kdyby si potom utrácení pořádně neužili, jaký by potom měl život vůbec smysl? A co když už nic nepotřebujeme ani nechceme? Od toho jsou tu naše děti. Pro své děti by rodiče udělali všechno. Hlavně kvůli nim je potřeba zútulnit domov (ve kterém se pak děti ale musí pohybovat velmi opatrně, aby se něco nerozbilo), je potřeba mít velkou televizi (protože nejen jídlem živo je dítě), počítač a spousty her (Děti si musí hrát, to je psychologicky prokázáno a co je lepší než počítač? Snad jen počítače dva.). A hlavně děti potřebují peníze. Na co je potřebují? Když to nebudou drogy, tak je to jejich věc. Povinností rodičů je vydělávat. Manžel pro svoji ženu, žena pro své děti a děti se musí už od mala učit, jak prostřednictvím peněz zvýšit své osobní štěstí. Když se to totiž nenaučí, možná budou nakonec nějaké ty drogy potřebovat k tomu, aby se dokázaly vyrovnat s dnešním světem. Mít dobrou práci a hodně peněz nás oslovuje. Je to kýč?</p>

<blockquote>
  <p>„Podle Kulky (1994, str.45) používá kýč vždy těch nejkonvenčnějších, 
nejstandardnějších a nejvyzkoušenějších zobrazovacích formulí. 
Jakýkoli odklon od těchto konvencí je pro kýč nežádoucí. 
Mohl by totiž klást na recipienta zbytečné nároky. Dešifrování 
obrazu musí být automatické. Kýč musí promlouvat jazykem srozumitelným všem, 
nemůže si dovolit nejasnost nebo nejednoznačnost.“ <a href="#hrazska" title="Hrázská, Gabriela. Umění a kýč.">(Hrázská, 2003)</a>.</p>
</blockquote>

<p>Peníze takto fungují. Peníze jsou nejkonvenčnějším, nejstandardnějších a nejvyzkoušenějším prostředkem k úspěchu, štěstí a moci. Moc znamená svobodu a i když svoboda jednoho začíná tam, kde končí svoboda druhého, peníze občas tuto hranici posouvají.</p>

<blockquote>
  <p>„<a href="http://cs.wikipedia.org/w/index.php?title=Americk%C3%BD_sen&amp;oldid=4580376" title="Wikipedie: Otevřená encyklopedie: Americký sen. Citováno 16. 04. 2010.">Americký sen</a> je víra, vidina či jev rozšířený v USA, podle něhož každý, především pomocí tvrdé práce, chytrosti a odvahy, může dosáhnout výrazného společenského vzestupu a zbohatnutí.“</p>
</blockquote>

<p>Myšlenka nepochybně hezká, působící (až kýčovitě?), nicméně jak popsal např. Malcom Gladwell v <a href="http://www.amazon.com/Outliers-Story-Success-Malcolm-Gladwell/dp/0316017930">knize Outliers</a>, vždy to tímto způsobem nefunguje. Abych se posunul od sarkastických a kritických komentářů dále, uvedu dva příklady životního stylu, které mě inspirují. Pro někoho právě tyto příběhy mohou být kýčem, dle mého názoru je žít život takovým způsobem jako popíšu níže, ukázkou umění.</p>

<p>Bruce Lee byl (<a href="http://cs.wikipedia.org/w/index.php?title=Bruce_Lee&amp;oldid=5114624" title="Wikipedie: Otevřená encyklopedie: Bruce Lee. Citováno 17. 04. 2010.">dle Wikipedie</a>) „herec, mistr a popularizátor bojových umění. Věnoval se tréninku bojových umění, což ho později dovedlo na filmové plátno. Svou hereckou prací ovlivnil natáčení a popularitu soudobých akčních filmů. Krátce po své smrti se stal legendou a dodnes je znám jako nejvlivnější osobnost bojových umění 20. století.“ Ve třinácti letech začal trénovat v Hongkongu kung-fu, aby se prosadil při rvačkách s pouličními gangy. O rok později začal tancovat cha-cha, v osmnácti vyhrál v tomto tanci místní soutěž a v témže roce zvítězil v Honkongském meziškolním turnaji v boxu. V devatenácti ho rodiče posílají do USA, kde dokončuje střední školu a začíná studovat filosofii na Washingtonské Univerzitě. Živí se příležitostnými pracemi, vyučuje kung-fu a je instruktorem cha-cha. Ve 23 letech zakládá svou školu kung-fu. Vyučuje i rodilé Američany, což je činskou komunitou považováno za porušení tradic. Je vyzván zástupcem čínské kung-fu komunity k souboji, který když by prohrál, musí zanechat učení. Bruce vyhraje během tří minut. S tímto výsledkem je tak nespokojený, že se rozhodne vylepšit jeho způsob tréninku a vyvinout jeho vlastní bojové umění – Jeet Kune Do. V pětadvaceti letech se rozhodl, že nemá zájem o rozšiřování svých škol, protože by nebyl schopen udržet vysokou kvalitu výuky. Zaměřil se tedy na hereckou kariéru. Do třiceti let působí v Hollywoodu, kde kromě osobního trénování slavných filmových osobností účinkuje v seriálu, který se stane populární díky jeho vedlejší roli v něm. Ve třiceti letech si při tréninku přivodí zranění páteře a podle vyjádření doktorů nebude moci nikdy kopat. Půl roku se věnuje sepisování jeho filosofických myšlenek o bojovém umění, poté se rozhodne začít opět trénovat. Přes chronické bolesti se dostane do vynikající kondice a do třiatřiceti let natočí několik velmi úspěšných filmů. Umírá na nadměrnou reakci na lék proti bolení hlavy. Největší inspirací jsou pro mě jeho myšlenky sepsané v <a href="http://knihy.abz.cz/prodej/bruce-lee-umelec-zivota" title="Cadwell, Linda Lee. Bruce Lee umělec života. Pragma, ISBN 80-7205-868-1.">knize, kterou napsala jeho žena</a>. Jako student filosofie čerpal z různých zdrojů. Jeho myšlenky jistě nejsou originální, jsou ale zajímavou syntézou východní a západní filosofie. Několik jeho citátů zde uvedu:</p>

<blockquote>
  <p>„Use only that which works, and take it from any place you can find it.“</p>

  <p>„If nothing within you stays rigid, outward things will disclose themselves. 
Moving, be like water. Still, be like a mirror. Respond like an echo.“</p>

  <p>„A self-willed man obeys a different law, the one law I, too, hold absolutely sacred 
— the human law in himself, his own individual will.“</p>
</blockquote>

<p>Leo Babauta je autorem zajímavého blogu o minimalistickém životním stylu mnmlist.com. Trochu netradičně – avšak vzhledem k ekonomické krizi v USA vhodně – radí ne jak mít víc, ale jak chtít méně. Jeho články pojednávají o způsobu života, při kterém se zaměřujeme na podstatné, nepodstatné odstraníme a důležité rozvineme a prohloubíme. Jeho jednoduchou filosofii hezky vystihuje jeho článek „less“ (<a href="http://mnmlist.com/less">http://mnmlist.com/less</a>, můj překlad):</p>

<p>Přestaň kupovat zbytečnosti.
Vyhoď polovinu věcí, spokoj se s nimi.
Znovu redukuj polovinu.
Napiš si 4 důležité věci v tvém životě,
přestaň dělat ty nedůležité.
Ty důležité dělej jako první každý den,
odstraň, co tě ruší, soustřeď se na každou chvíli.
Odpoutej se od dalších činností a vlastnictví.
Zamiluj se do mála.</p>

<h2 id="zvr">Závěr</h2>

<p>Stejně tak, jako opakovaný vtip není vtipem, opakované umění může být kýčem. Opakování je sice matka moudrosti a v jednoduchosti je krása, ale všeho moc škodí. Stejně tak i příliš textu, když už nemám co říct.</p>

<h2 id="poznmky-a-literatura">Poznámky a literatura</h2>

<p><a id="hrazska"></a>Hrázská, Gabriela. Umění a kýč. (Seminární práce, 2003) Pedagogická fakulta Masarykovy univerzity v Brně, Katedra občanské výchovy. Online, dostupné z WWW: <a href="http://www.multiweb.cz/seminarky/umeni%20a%20kyc.doc">http://www.multiweb.cz/seminarky/umeni%20a%20kyc.doc</a>, navštíveno 15. dubna 2010.</p>

<p>Henckmann, W., Lotter, K. Estetický slovník, Svoboda Praha, 1995. ISBN 25-025-95</p>

<p><a id="kundera"></a>KUNDERA, Milan. Nesnesitelná lehkost bytí. 2. vyd.Toronto: Publishers 68, 1988. 295 s. ISBN 80- 878-1146-9.</p>

<p><a id="rybar"></a>Rybář, Radovan. Kultura jako výchova k lidskosti a tvořivému životu. Online, dostupné z WWW: <a href="http://www.ped.muni.cz/wphil/clenove/rybar/TEXTY/vychova.htm">http://www.ped.muni.cz/wphil/clenove/rybar/TEXTY/vychova.htm</a>, navštíveno 15. dubna 2010.</p>

          </article>
        </div>
      </div>
    </div>

    <footer class="site-footer">
  <div class="wrapper">
    <div class="footer-col-wrapper">
      <div class="footer-col  footer-col-1">
        <a href="mailto:1@m23.cz"><i class="icon fa fa-envelope fa-2x"></i></a>
        <a href="tel:776412328"><i class="icon fa fa-phone fa-2x"></i></a>
        <a href="http://facebook.com/hybner.milan"><i class="icon fa fa-facebook fa-2x"></i></a>
        <a href="http://twitter.com/milanhybner"><i class="icon fa fa-twitter fa-2x"></i></a>
      </div>
      <form id="f">
        <div class="footer-col  footer-col-2">
          <textarea id="message" placeholder="Zpráva (jméno a kontakt)" rows="2"></textarea><br />
          <input id="docid" type="hidden" value="Kýč v designu životního stylu">
        </div>
        <div class="footer-col  footer-col-3">
        </div>
        <div class="footer-col  footer-col-4">
          <input id="btn" class="btn" type="submit" value="Odeslat zprávu">
        </div>
      </form>
      </div>
    </div>
  </div>
</footer>


<script type="text/javascript">
$(document).ready(function() {
  $('#message').keydown(function (e) {  
    if ((event.keyCode == 10 || event.keyCode == 13) && event.ctrlKey) {
      $('form[id=f]').submit();
    }
  });
    $('form[id=f]').submit(function(e) {
        e.preventDefault();
        var text = $('#message').val();
        var docid = $('#docid').val();
        var postData = '{"text": "' + docid + ' – ' + text + '"}';
        var btn = $('#btn');
        $.ajax({
            type: 'POST',
            cache: false,
            url: 'https://zapier.com/hooks/catch/3no6dl/',
            data: postData,
            success: function() {window.location.href = "#";}
        });
        btn.val("Zpráva odeslána");
    });
});
</script>


  </body>

</html>
